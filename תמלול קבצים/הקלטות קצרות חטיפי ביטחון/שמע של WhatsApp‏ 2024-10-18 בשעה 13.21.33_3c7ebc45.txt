מועדים לשמחה, חברים אהובים. שמחה, אפילו כשהיא חיצונית, עדיין שורשה בעולמות של שפע ומסוגלת למשוך שפע. כך חתם לנו רבי שמחה בונים מפשיסחא, מתלמידי הבעל שם טוב. שלפעמים אתה יכול לראות אדם שהוא קל דעת, הוא כותב, ועדיין יש לו שפע וברכה והצלחה. למה זה? טוב, יש הרבה מאוד סיבות. יכול להיות גלגולים קודמים, יכול להיות איזה צאצא שאמור לצאת ממנו, והשפע עבור הצאצא בכלל. יש הרבה. יש איזה ארבעים ותשע הנהגות, איך יכול להיות שאדם, שהוא לא ראוי, יקבל שפע. אבל אחת ההנהגות היא, שהאדם הזה הוא פשוט בשמחה, והוא כותב, למרות ששמחתו בשטותים והבלים, עדיין שורשה בעולמות של שפע. כותב הנתיבות שלום, ששמחה אפילו חיצונית מבטלת גזרות. הוא מביא דוגמא מתקופת הבעל שם טוב, שהייתה גזרה קשה, והתלמידים ראו את פניו של הבעל שם טוב מחווירים, ולא מצליח לבטל את הגזירה שם בפתיחת ההיכל. ופתאום נכנס איזה משוגע, ועשה עניינים של צחוק עם איזה תחפושת, וכולם התחילו לצחוק, והצחוק התפשט. והבעל שם טוב נרגע ואמר שהיציאה שלהם מקטנות הדעת לגדלות הדעת בגלל הצחוק, ביטלה את הגזירה. כי כל העולמות קשורים בדעת של היהודי. כמו שאומרת הגמרא: "חלשה דעתיה ומת רמזליה", כשיש חלשות הדעת, נורא נפגע המזל של האדם. שמחה היא מתקת כל הדינים, כותב רבי נחמן. שמחה מעוררת בגוף עשרה מיני דופק, שמסלקים את כל החוליים. שמחה, כותב רבי נחמן, מכניסה בדם רוח חיים שמנשבת ומנפצת את כל החוליים. שמחה, כותב רבי חיים ויטאל ב"שער רוח הקודש", שמחה מביאה לאדם שכר בעולם הזה. לא יצא מהעולם הזה עד שלא יפרעו לו פה על השמחה. שמחה בליבו של האדם מעלה את השכינה. כשהלב של האדם יורד לעצבות, אז השכינה לובשת שק, יורדת לקליפות. כשאדם מרומם את ליבו לשמחה, אז מעלה, הוא מעלה את השכינה, והשכינה תעלה אותו למלכות. כמו שכתוב על יוסף הצדיק, שהיה בבור והאחים שלו בגדו בו, והיו לו צרות נוראות, והעלילו עליו עלילות בכל העי�