בשיחה הזו נלמד איך ליצור כלי לקבל צרות, חס ושלום, על שונאי ישראל. אבל באמת כתוב בתורת החסידות, שצרה לא יכולה לרדת על האדם. צרה לא יכולה לשפוע על האדם, אלא אם כן הוא מכין לה כלי. רוצים לדעת מהו הכלי? הכלי הוא לב עצוב. כשהלב הוא עצוב, הוא כלי לקבל דינים וצרות. ואני לא מדבר על אנשים שכרגע הם באתגרים בלתי נתפסים, על אנושיים, שאי אפשר שלא להתרסק. אני רק תוהה איך הם ישנים בלילה. אני מדבר על אנשים שכרגע חיים בסדר והכול יחסית נחמד. יש את הקשיים השגרתיים הפשוטים, ובאמת מתעקשים לתת אנרגיה, מיקוד ותשומת לב בשלילי ולהתלונן, ורק לדעת שזו הדרך הסלולה, לא עלינו, לקבל על שונאי ישראל צרות. חז"ל אמרו "כל הנמשך אחר הצער, הצער נמשך אחריו". לעומת זאת, כדי שתבוא ישועה לאדם, הישועה מחכה לכלי. לכן, לפעמים כל כך מוכרחים להושיע את האדם, אז שולחים לו שמחה קודם כל בלב, כשלב שמח הוא כלי, ואז הוא מקבל את הישועה. על זה כותב רבי נחמן בספר המידות: "כשבאה לאדם שמחה בפתע, פתאום"- פתאום באה השמחה, "תצפה לישועה". כנראה מאיזושהי זכות מסוימת אתה צריך לקבל ישועה, אבל אין כלי, אז זרקו לך משמים שמחה בתוך הלב. אז למה צריך לחכות שתבוא השמחה בפתע, פתאום? בואו נעשה את זה עכשיו. המשך יום מלא באמונות מעצי�