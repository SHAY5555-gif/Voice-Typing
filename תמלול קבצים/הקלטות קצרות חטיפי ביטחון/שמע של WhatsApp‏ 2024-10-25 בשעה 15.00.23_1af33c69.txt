אחיי היקרים, יש פה את אחת האמונות המעצימות ביותר, שיכולה להפוך כל צער או פחד בחיים שלנו לעונג גדול. ודבר נוסף שלא אמרתי בנקודה זו, גם לוותיקים ששמעו אותה, גם בעניין ההבנה, כמה אתה יקר לפי גודל היצר הרע שלך, מאיפה נחצבה נשמתך. תראו איזה פלאי פלאות. כותב רבי צדוק הכהן מלובלין, אשים לכם פה את המקור שלו, צילום שקף מספרו "צדקת הצדיק". שאיך אדם ידע איזה שפע מחכה לו בשמיים? הרי בשמיים יש כל הזמן הערת רצון, השתוקקות להשפיע על האדם. משהו ב-- עשירות בבריאות, בפרנסה או בדעת או משהו. איך ידע האדם? האורים והתומים שלנו זה הלב. אתה צריך להסתכל בלב, לשאול את עצמך מה מצער אותי בתקופה זו בחיי, או מה מפחיד אותי? אם יש משהו שמפחיד אותך, אתה צריך לדעת שהלב שלך מבשר לך את הדבר ההפוך שמחכה לך בשמיים. זאת אומרת, אם לאדם יש פחד מאוד מאוד גדול בעניין ספציפי, זו ההוכחה שכנגד העניין הזה יש לו שפע טוב בשמיים. פתאום בא לאדם איזשהו פחד שאוחז אותו, שאולי הוא יישאר רווק כל החיים. זה אומר שכרגע מבשלים לו ישועה בנושא השידוך לחיים מלאי אושר, אהבה, שמחה. אם לאדם יש פחד בנושא החיים שלו, הבריאות, מה שמחכה לו בשמיים כרגע שפע של בריאות וביטחון לאריכות ימים ושנים. אם לאדם מתעורר איזשהו פחד בעניין הפרנסה, זה אומר שבשמיים מתעורר כרגע הערת רצון להשפיע עליו פרנסה. אז למה זה כך? כותב רבי צדוק הכהן מלובלין: "כך זה לעולם". למה? כי בשמיים הבורא רוצה להשפיע, משתוקק להשפיע, אבל אתה לא מסתכל עליו, לא מקווה, לא מכין את הלב, לא בוטח, לא מבקש. אז השפע נעצר שם, וכשהוא נעצר שם יותר מדי זמן, הוא מתפשט לגוון ההפוך. ואז בא לאדם פחד או צער מאותו עניין שרוצים להשפיע עליו, כדי לעורר אותו, לפתוח את הפה, לחזק את קירות הלב ולדבר עם יוצרו ובוראו, שרוצה להשפיע על האדם יותר מרצונו של האדם עצמו. זה פלא. איך זה קשור לפרשת בראשית? גם ברוחניות זה כך. אם פתאום האדם, איזושהי תקופה תוקפות אותו תאוות קשות מאוד, ידע שבשמיים מחכה לו שפע גדול של התעלות ורוחניות. אך הוא לא מרים את הראש לשמיים, לא עושה את עבודת הכיבוי, לא מנסה, לא עושה את הצעד הראשון, אז משמיים זה מתפשט לכיוון ההפוך. ואיך זה קשור לפרשה? אמרו חז"ל: "דור המבול הייתה ראויה התורה להינתן בדור שלהם". זאת אומרת, פתיחת כל הרקיעים, הפיכת כולם לנביאים בדרגת משה ונתינת התורה מן השמיים, תורה שבכתב, תורה שבעל פה, היה אמור להיות בדור מבול, לפי מה שאומרים חז"ל. תראו בשקף שאני אשלח לכם עכשיו. אבל מה קרה? הם ודאי לא התעניינו בזה. "וירא ה' כי רבה רעת האדם בארץ וכל יצר מחשבות ליבו רק רע כל היום". מאיפה מתפשטות התאוות? הן מתפשפשות על האדם מלמעלה, מדינים, בגלל שמחכה שם שפע רוחני גדול. כמו שכותב אדמו"ר הזקן בעל התניא, שבורא עולם לקח את הנשמות הגדולות ושם אותן בתוך גוף עם יצר הרע גדול. למה זה? כדי שיהיה איזון. ואת הנשמות הקטנות הוא שם בתוך גוף עם יצר רע מאוד מאוד חלש. כך שאם יש לך יצר רע מאוד מאוד גדול, תדע לך זו האמת. זה המכניזם האמיתי של השתלשלות העולמות. אתה יקר, אתה חשוב, וכל מחשבה רעה, כל פחד, חרדה, בלבול, שנאה, טינה, זה אומר שאתה אדם ענק שם בשמיים, ומחכה לך כרגע שפע גדול. בין אם זה פחד, אז כנגד זה, בין אם זה �