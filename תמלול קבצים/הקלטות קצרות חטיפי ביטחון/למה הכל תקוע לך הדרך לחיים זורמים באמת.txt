אחים יקרים, תראו את העידוד העצום הזה. איזה כיף, איזה נחת, איזה אושר רגשי אם לוקחים את התובנות הללו לחיים. אם אדם רוצה שכל פרט בארציות שלו, גם בחיים החומריים, יהיה מבורך, יהיה ניצחון, יהיה שפע, יהיה רפואה, יהיה הצלחה - תראו מה כותב וחותם רבי נחמן על הפסוק "לאדוני הארץ ומלואה". הוא מדבר על כך שאם יש איבר שלא זז, איבר שמשותק, זה בגלל שהאיבר הזה מנותק מהמוח. המוח הוא החיות והשלמות של כל האיברים. המוח מתקשר עם כל פרט בגוף שלנו, ואם יש איזשהו נתק בין המוח לאותו איבר, האיבר הזה לא פעיל, הוא משותק. כך כל פרט בחיים שלך, בארציות שלך, אתה עצמך, האלקטרונים בהוויה שלך, החשבון בנק שלך, השלום בית, החינוך ילדים, העסק, כל פרט בחיים נקרא ארציות. ואם הפרט הזה לא מקושר להשם יתברך הפרט הזה כביכול מתנתק, אז אין בו חיות. הוא כמו משותק, הוא לא זז. הבעיה תקועה. מה סוד הפסוק "לאדוני הארץ ומלואה"? אם אתה תקשר כל דבר בארציות שלך, תעשה רשימה של הבעיות ותקשר אותם להשם. תאמר, כל בעיה - "אני מאמין באמונה שלמה שהבעיה הזו היא סך הכול ענף שמחובר לשורש, אליך. אתה מהווה את זה, והרע המדומה הזה יונק חיותו ממך". כמו שכותב בעל התניא, "אם תאמין בכך באמונת אמת, יתהפך עליך הכול בטוב, בנראה ובנגלה". בעצם תקשור את הכול אל המוח, את כל הדברים אל המוח, את כל המציאויות אל השם יתברך, שהוא המוח והחיות של כל הדברים, ואז יקיים "לאדוני הארץ ומלואה". אם כל האר